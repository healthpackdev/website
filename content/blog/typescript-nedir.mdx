---
title: Typescript nedir? Neden kullanmalısınız?
image: is-typescript-awesome.png
description: Typescript nedir? Hangi durumlarda Typescript kullanmalısınız?
publishedAt: 1628688387795
---

Kullanmayı sevdiğim bir programlama dil olan [TypeScript](https://www.typescriptlang.org/)'in ne olduğunu anlatma zamanı geldi.

## Typescript nedir?

**Typescript**, Javascript'ten farklı olarak `strongly-typed` bir programlama dilidir.
Typescript C#'ı tasarlayan ve Delph'i yapan **Anders Hejlsberg** tarafından tasarlanmıştır.
**2012** yılında ilk sürümü çıkmıştır.

Javascript'in sunucu tarafı çalışmasıyla daha büyük uygulamalarda kullanılmasından dolayı uygulamanın ölçeklendirilmesi önemli olmuştur.
Bu gereksinim `type-safety` bir dil istenmesine sebep olmuştu ve **Microsoft** bu sorunu çözmek için **Typescript**'i oluşturmuştur.

**Typescript**, Javascript'e derlenir ve Javascript kodu Typescript içinde çalışabilir.

## Neden Typescript kullanmalısınız?

### Derleme sürecine sahiptir.

Javascript yorumlanan bir dildir ve kod çalışmadığı sürece hataların ne olduğunu anlayamazsınız.
Typescript ise Javascript'e derleme sürecine sahiptir, derlenme sırasında olası hataları size söyler.

### Güçlü tipler

Javascript'te `statik` tipler yoktur. Tipler çalışma zamanı sırasında `dinamik` olarak belirlenir.
Typescript'te ise değişkenlerinize `statik` bir tip verebilirsiniz eğer bir uyumsuzluk varsa derlenme süresinde size hata olarak bildirilir.

### IDE Desteği

Verdiğiniz tipler sayesinde `IDE`'ler size otomatik tamamlamayı daha iyi sağlayabilir ve hataları size bildirebilir fakat
alternatif olarak sadece otomatik tamamlama istiyorsanız [JSDoc](https://jsdoc.app/) kullanabilirsiniz.

### Okunabilirlik

Javascript'te `statik` bir tip belirtemediğiniz için kodu okuyan bir kişi burada ne olacağını anlamayabilir örnek:

```js
function saveUser(user) {
  // ...
}
```

Bu fonksiyondaki `user` parametresi ne olabilir nelere sahip? Bunu Typescript'te kolayca belirtebilirsiniz:

```ts
interface User {
  name: string;
  age: number;
}

function saveUser(user: User) {
  // ...
}
```

Bu sayede **open-source** projelerinizi daha okunabilir yapabilirsiniz.

## Typescript'e Giriş

Typescript'i tarayıcı için basitçe nasıl derleneceğine bakalım.

`Typescript` derleyicisini indirelim

```shell
$ npm install -g typescript
```

Bu bize `tsc` komutunu heryerde kullanmamıza olanak sağlayacaktır tabi ki bunu<br />
`shell//$ npx tsc` komutunu kullanarak indirmeden kullanabilirsiniz.

Bir **Typescript** dosyası oluşturalım typescript dosyaları `.ts` uzantısına sahiptir.
`index.ts` dosyasını açalım.

```ts title=index.ts
function say(message: string) {
  console.log(message);
}

// Eğer bir sayı yazsaydık bize bir hata verirdi.
say('Hello World!');
```

Bir `tsconfig.json` dosyası oluşturalım bu Typescript'e nasıl derlenmek istediğinizi söylemek içindir.
`tsconfig` dosyasında yorum satırları yazabilirsiniz.

```json title=tsconfig.json
{
  "compilerOptions": {
    "target": "es5", // çıktının es5 olmasını söyleyelim
    "outFile": "index.js" // index.js dosyasına çıkarmasını söyleyelim
  },
  "include": ["index.ts"] // sadece index.ts dosyasını derlemesini söyleyelim
}
```

Ve şu komutu yazalım.

```shell
$ tsc
```

**Mükemmel**! size bir `index.js` dosyası oluşturacaktır bunu istediğiniz gibi kullanabilirsiniz.

## Sonuç

Typescript'in ne kadar güzel birşey olduğunu 4 satırda açıkladım.
Typescript `open-source` projeleriniz için mükemmel bir seçim olacaktır fakat gerekmedikçe Typescript kullanmak derleme hızına etki edebilir.
